Q-

aut Gallo dictatas confitentur. praeterea hae glossae nu-
mero tam paucae tamque disiectae sunt, ut uix uerisimile
sit eas certo auctori deberi nisi grammatico cuidam, qui
eas data occasione explicaret. quam tralaticia uero de iul·
goribus doctrina fuerit animaduertemus, ,cum inter se com·
parauerimus glossam modo a me relatam et hanc Atei
Capitonis explicationem (p. 245, 22) PEREMPTALIA (sul-
pura), quae superiora fulgura aut [ut cod} portenta peremunt,
id est tollunt. quae duae glossae, cum sine dubio diuersis
auctoribus debeantur ¹), nos commonent, quo pacto factum
sit, ut explicationes quae apud Verrium legebantur cum
iis quas Caecina dederat saepe congruant. itaque cum
Caecinae nomen nusquam apud Festum Paulumue legatur
atque quae in alteris litterarum partibus de fulgoribus
datae sunt explicationes Capitoni tribundae sint, neminem
iore arbitror quin mihi adsentiatur, cum Caecinae inter Verri
auctores locum esse negavero. neque erat cur Verrius animum
intenderet ad ea, quae Caecina de Etrusca disciplina tra.
diderat. nam uocabula auguribus populi Romani usitata
explicare uolebat eaque sola explicauit; Etruscorum uoca-
bula non curauit neque quid significarent opus erat expe·
dire, cum Verri aetate Etruscorum de fulgoribus disciplina
non iam Romae diuulgata esset.

Nunc ad ceterarum auguralium glossarum indicandos
auctores adgrediamur et ita quidem, ut iterum singularum
litterarum binas partes diligenter inter se habeamus seiunctas.
citantur in his glossls libri uel commentarii augurales
p. 270, 30 [Rumentum in ascellaribus. p. 317, 31 San·
qualis auis . . . [in comlmentaris augurallibusl. p. 322, 16
[Salrte in augulrale'busl. p. 333,9 Speotio in auguralibus·
Verrium has glossas non ex ipsis augurum commentariis,
ad quos libertino ei aditus minime patebat, exscripsisse
suapte natura consentaneum est ²)atque comprobatur per
aliam glossam, quae in altera litterae suae parte legitur
p. 253,2 PALVDATI in libris auguralibus significat, ut ait

¹) Cf. Reitzensteinius p. 75, 2.
²) Gt Wissowa in Eumol. 2, 2324

 

